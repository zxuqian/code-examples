<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <!-- 对移动设备开启响应式 -->
    <meta name="viewport" content="width=device-width, initial-scale=1.0" />
    <link rel="stylesheet" href="style.css" />
    <title>字体响应式</title>
  </head>
  <body>
    <div class="container">
      <h1>桃花源记</h1>
      <p>
        晋太元中，武陵人捕鱼为业。缘溪行，忘路之远近。<b>忽逢桃花林，夹岸数百步</b>，中无杂树，芳草鲜美，落英缤纷。渔人甚异之，复前行，欲穷其林。林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田、美池、桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。见渔人，乃大惊，<del>问所从来。具答之</del>。便要还家，设酒杀鸡作食。<em>村中闻有此人，咸来问讯</em>。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。南阳刘子骥，高尚士也，闻之，<strong>欣然规往</strong>。未果，寻病终，后遂无问津者。
      </p>
    </div>
  </body>
</html>
